---
title: "Deelnemen"
layout: "single"
markup: "html"
---

<div class="block--centered">
<ul>
<li><strong>Wanneer?</strong> 12-14 augustus 2022</li>
<li><strong>Waar?</strong> Jeugddomein <a href="https://www.hopper.be/nl/jeugdverblijf/de-kluis">De Kluis</a> in St-Joris-Weert (België)</li>
<li><strong>Wat?</strong> Workshops, talks en andere activiteiten die te maken hebben met wetenschap en technologie, voor én door de deelnemers.</li>
<li><strong>Wie?</strong> Een bont gezelschap van mensen die geïnteresseerd zijn in het creatief gebruik van wetenschap en technologie. </li>
<li><strong>Hoe?</strong> We kamperen, iedereen brengt dus eigen tent, caravan, camper,... mee. Er is ook een beperkt aantal slaapplaatsen in een gebouw te huur. Lees de <a href="/deelnemen/checklist">checklist</a> om te weten wat je precies nodig hebt.</li>
<li><strong>Tickets?</strong> Zijn nu te bestellen op <a href="https://tickets.fri3d.be/">https://tickets.fri3d.be/</a>.</li>
</ul>
</div>

<div class="block--centered">

<h2>Waar kom ik terecht?</h2>
<p><a href="https://www.hopper.be/nl/jeugdverblijf/de-kluis">De Kluis</a> is een groot terrein, waar in de zomer vaak veel jeugdbewegingen tegelijk op kamp komen. Van <strong>12 tot en met 14 augustus</strong> is bijna het hele terrein voorbehouden voor Fri3d Camp. Er is vast sanitair op het terrein, voldoende open plek om je tent, camper, caravan of gekaapte UFO op te stellen, en veel bomen om schaduw onder te zoeken of licht aan te hangen.</p>
</div>
<div class="block--wide">
{{< map >}}
</div>

{{< cta-tickets href="https://tickets.fri3d.be/" >}}

<div class="block--centered">
<h2>Wat kan ik er doen?</h2>
<p>Fri3d Camp bestaat alleen <strong>dankzij alle deelnemers</strong>. Heb jij een idee voor een workshop, talk of andere activiteit? Stuur ze dan in op onze <a href="/cfp">Call for Participation</a>!</p>
<p>We stimuleren ook <strong>ad-hoc extra activiteiten</strong> die door deelnemers georganiseerd worden tijdens het kamp. Die zijn vaak erg leuk en spontaan, dus hou je ogen en oren open. Vanuit de infodesk proberen we deze ook zo goed mogelijk bekend te maken.</p>
<p>Het niveau van activiteiten kan sterk uiteenlopen, maar we gaan steeds voor kwaliteit. Deelnemers organiseren een workshop of geven een talk vanuit hun eigen interesse en passie. Ze zijn geen animatoren die terzijde 'iets met technologie' doen, maar vaak <strong>gepassioneerde (semi-)professionals die hun kennis en enthousiasme willen delen</strong>. Denk dus niet te snel dat iets te moeilijk of net te gemakkelijk zal zijn, maar ga uit van je interesse.</p>
<p>Alle activiteiten worden georganiseerd door de deelnemers, orga zorgt voor de omkadering en faciliteert. Dat betekent dat een activiteit uitzonderlijk afgelast kan zijn, dat er beperkt materiaal is, een wachtrij, etc. <a href="/deelnemen/excellent"><em>Be Excellent</em></a> is dan het motto. Toon begrip.</p>
<h2>Wie kan ik er ontmoeten?</h2>
<p>Als de vorige edities een indicatie zijn, zullen er op het totaal van 512 deelnemers ongeveer 170 kinderen zijn, de meesten tussen de acht en de twaalf jaar. De rest van het publiek bestaat dan uit de ouders van die kinderen, geroutineerde hackers, studenten, proffen en enthousiastelingen.</p>
</div>

<hr class="gridrule" />

<div class="block--centered">
<h2>Hier moet je rekening mee houden</h2>
<h3>Kamperen</h3>
<p>Je brengt je eigen tent, camper, caravan,... mee. Er is een <strong>beperkt aantal slaapkamers</strong> die we te huur aanbieden, interesse kan je aangeven bij je <a href="/tickets">ticketaankoop</a>. Je kan ook mailen naar <a href="mailto:info@fri3d.be">info@fri3d.be</a> als je interesse hebt in zo'n slaapplaats.</p>
<p>Er zijn geen strak afgebakende kampeerplaatsen. Je zoekt dus een geschikte plaats en houdt rekening met voldoende plek voor de buren. Er is een centraal elektriciteitspunt per kampeerterrein, we verwachten dat deelnemers hun <strong>verlengkabels <a href="https://en.wikipedia.org/wiki/Daisy_chain_(electrical_engineering)">daisychainen</a></strong> en zo elkaar van stroom voorzien.
<p>Er is WiFi op de kampeerterreinen. <strong>GSM-bereik is daarentegen quasi onbestaand</strong> op De Kluis.</p>
<p>Het is een geëerde traditie om elke tent/caravan/camper van <strong>zoveel mogelijk gekleurde LED-lichtjes</strong> te voorzien, die in het donker een prachtig schouwspel opleveren. Als je denkt dat je te veel LED-strips meeneemt, is het antwoord altijd 'nee'.</p>
<p>Er zijn <strong>sanitaire blokken</strong> op het terrein, en we voorzien ook <strong>koelkasten op de kampeerterreinen</strong> waar je je bederfbare etenswaren in kwijt kan. We vragen wel om hier geen flessen drank in te zetten, omdat ze anders erg snel vol zouden staan. Er is altijd gekoelde drank te krijgen aan de bar.</p>

<h3>(Jonge) kinderen</h3>
<p>Fri3d Camp is een gezinsvriendelijk kamp en ongeveer een derde van de deelnemers zijn kinderen. <strong>Als je een hekel hebt aan kinderen, kom je dus best niet naar Fri3d Camp</strong>.</p>
<p>Kinderen <strong>vanaf vijf à zes jaar oud</strong> kunnen met begeleiding aan heel veel activiteiten deelnemen, en zullen zich op het terrein goed kunnen amuseren. Voor jongere kinderen zullen er minder activiteiten geschikt zijn, zij zullen dus minder hebben aan het georganiseerde aanbod.</p>
<p>Kinderen van alle leeftijden zijn welkom, maar hou er rekening mee dat er <strong>geen kinderopvang georganiseerd wordt</strong> en dat het ook niet de bedoeling is dat jonge kinderen zonder begeleiding deelnemen aan workshops die daar niet voor bedoeld zijn (check de <a href="/deelnemen/excellent.html">gedragscode</a>). Kom je met partner, vrienden of familie naar Fri3d Camp, maak dan op voorhand dus goede afspraken over de begeleiding van jullie kinderen.</p>
<h3>Eten en drinken</h3>
<p>Er zitten twee warme maaltijden in je ticket, voor vrijdag- en zaterdagavond. Voor je ontbijt, lunch, etc. ben je op jezelf aangewezen. Er is een supermarkt in de buurt, en op de kampeerterreinen zijn er gedeelde koelkasten waar je bederfbare spullen in kwijt kan. Daarnaast zijn er ook snacks aan de bar te verkrijgen.</p>
<p>We voorzien gratis koffie, en een bar waar je terecht kan voor een rijk palet aan gekoelde dranken.</p>
<p>Voor drank en snacks betaal je met je drankenkaart. Drankenkaarten koop je aan de infodesk.</p>
<h3>Dieren</h3>
<p>Honden en andere huisdieren zijn niet welkom op Fri3d Camp. Met uitzondering van assistentiedieren (blindegeleidehonden e.d.) kunnen we, omwille van veiligheidsredenen, <strong>geen huisdieren toestaan</strong> op Fri3d Camp. Voor goudvissen maken we een uitzondering, als ze aan de leiband gehouden worden.</p>
</div>

<hr class="gridrule" />

<div class="block--centered">
<h2>Call for Participation</h2>
<p>De inhoud op Fri3d Camp komt <strong>volledig van de deelnemers</strong>. Dat vinden we erg belangrijk, en dat maakt Fri3d Camp ook bijzonder. <strong>Dien dus zeker jouw voorstel in op onze <a href="/cfp">call for participation</a></strong>! Zo krijg je je een workshop, talk of andere activiteit op het officiële programma van Fri3d Camp 2022.</p>
</div>

<hr class="gridrule" />

<div class="block--centered">
{{< gallery >}}
</div>

<div class="block--centered">
{{< mailinglist >}}
</div>
<div class="block--centered">
{{< social >}}
</div>
